---
title: Онлайн инструменти за системни администратори
date: 2021-09-01 11:30:00 +0300
categories: [Публикации, Колекции, Инстументи]
tags: [колекция,инструменти,услуги,безплатни,sysadmin]
media_subpath: /assets/img/posts_images/online_sysadmin_tools/
image:
  path: online-sysadmin-tools.jpg
  width: 800
  height: 500
  alt:
---

Въпреки, че статията е озаглавена *"Онлайн инструменти за системни администратори"*, част от посочените услуги могат да бъдат от полза на широк кръг от потребители. В колекцията са включени предимно безплатни услуги, като за част от тях е налична и платена версия, предлагаща допълнителни екстри.

## KillrCoda

KillrCoda представлява набор от интерактивни среди за технологиите, които изучавате, преподавате или представяте. Подходяща е в случай, че се занимавате с Linux, Kubernetes, контейнери, програмиране, DevOps, мрежи.
Достъпва се посредством уеб браузър. Получавате незабавен достъп до реална среда с Linux или Kubernetes, готова за използване. Тези среди се поддържат отдалечено и се достъпват чрез уеб браузър. Именно поради това не се използват локални ресурси. Като потребител можете да се учите от съществуващите сценарии, а като инструктор можете да предоставяте сценарии за преподаване на всякакви инструменти или технологии.

[killercoda.com](https://killercoda.com/)

## Developer Roadmaps

Developer Roadmaps е съвместно усилие на общност за създаване на пътеводители, ръководства и друго образователно съдържание, което да помогне на разработчици и системни администратори да изберат пътя, по който да направляват обучението си.

[roadmap.sh](https://roadmap.sh/)

## Let's Debug

Let's Debug е онлайн диагностичен инструмент, който ви помага да разберете къде може да бъде причината, за неуспех при издаването на Let's Encrypt™ сертификат.

Използвайки набор от тестове, разработени специално за Let's Encrypt, той може да идентифицира различни проблеми като:

- Неправилна настройка на DNS
- Проблеми с Name Servers
- Ограничаване на скоростта
- Проблеми с мрежата
- Проблеми с политиката на CA
- Неправилни конфигурации на уеб сайта

[letsdebug.net](https://letsdebug.net/)

## Crt.Sh

База данни съхраняваща история на всички издадени до момента SSL/TLS сертификати за домейн.

[crt.sh](https://crt.sh/)

## Country IP ranges

Тази услуга показва пълните диапазони от IPv4 и IPv6 адреси, организирани по държави. Списъците са под формата на обикновен текстов файл, което улеснява работата с тях. Обновяват се през няколко часа, поради което тяхната актуалност е гарантирана.

[iwik.org](https://iwik.org/ipcountry/)

## Internet.NL

Internet.nl анализира трафика вашата услуга. Показва дали вашият уеб сайт, имейл сървър или интернет връзката използват модерни и надеждни интернет стандарти. И ако не го правят, какво можете да направите по въпроса.

[internet.nl](https://internet.nl/)

## Ad Block Test

Този инструмент ви позволява да проверите дали вашето решение за блокиране на реклами е достатъчно ефективно. С прост и лесен потребителски интерфейс, можете да проверите колко хоста сте блокирали. Инструментът се опитва да се свърже с най-често срещаните домейни от различни категории (реклама, анализ, проследяване на грешки, социални тракери, микс и OEM).

[d3ward.github.io](https://d3ward.github.io/toolz/adblock)

## MyIP.ms

Номер едно световен източник на Whois IP на живо!

Намерете хостинг компанията стояща зад всеки уеб сайт или собственика на всеки IP адрес.

[myip.ms](https://myip.ms/)

## Wigle.Net

Всички мрежи, намерени някога! Информацията в сайта, е меко казано притеснителна. Можете да видите всички налични, в момента или във времето, WiFi мрежи по света.

[www.wigle.net](https://www.wigle.net/)

## Scamalytics

Scamalytics предоставя продукти за сигурност на бизнеса, за да им помогне да открият и предотвратят евентуални измами. Тук можете да въведете IP адрес за да извършите проверка и да установите честотата на злоупотребите извършвани чрез него.

[scamalytics.com](https://scamalytics.com/)

## Composerize

Кажете сбогом на разтегнатите докер команди и кажете здравей на `docker-compose up`. Достатъчно е само да поставите вашата команда за изпълнение на Docker в полето и сте готови!

[www.composerize.com](https://www.composerize.com/)

## Keyboard Keys Generator

В случай, че сте пристрастени към писането в Markdown формат, този уеб сайт може да ви спести доста време. Полезен е в случаите, когато се налага да пишете инструкции, в които често споменавате клавишни комбинации.

[kbd.hsuan.xyz](https://kbd.hsuan.xyz/)

## Универсален дешифратор на кирилица

Тази страница може да ви послужи, ако имате текстове, за които предполагате, че са написани на кирилица, но са записани в някаква странна комбинация от неразгадаеми символи. Програмата ще се опита да отгатне кодирането, а ако не успее, ще покаже извадки, примери с всички комбинирани кодировки, за да можете да изберете вярната.

[2cyr.com](https://2cyr.com/decode/?lang=bg)

## Internet Archive

Въпреки, че не е насочен специално към системните администратори, този инструмент може да ви спаси в случай, че търсите инструкция в уеб сайт, който вече е изчезнал от лицето на земята или страницата просто е обновена с нова информация, която за съжаление не ви върши работа.

Internet Archive представлява цифрова библиотека от интернет страници и други културни артефакти в цифрова форма. Подобно на хартиена библиотека, целта му е да осигури безплатен достъп до цялото знание.

Функционира още от 1996г. с цел архивиране на самия Интернет. Днес е събрал десетилетия уеб история, достъпна чрез Wayback Machine и работи с 1000+ библиотеки и други партньори, чрез програмата Archive-It, за да идентифицира важни уеб страници.

Към днешна дата архивът съдържа:

- 735 милиарда уеб страници
- 41 милиона книги и текстове
- 14,7 милиона аудио записа (включително 240 000 концерта на живо)
- 8,4 милиона видео клипа (включително 2,4 милиона телевизионни новинарски програми)
- 4,4 милиона изображения
- 890 000 софтуерни програми

[archive.org](https://archive.org/)

## Calculator.Net

Единственият фокус на Calculator.net е да предоставя бързи, изчерпателни, удобни, безплатни онлайн калкулатори в множество области. В момента разполага с около 200 калкулатора, за да ви помогне да изчислявате бързо в области като финанси, фитнес, здраве, математика и др. Непрестанно биват добавяни нови калкулатори - конвертори.
Услугата е напълно безплатна, без да се изисква регистрация.

[www.calculator.net](https://www.calculator.net/)

За сега толкова. Ако се появи нещо ново и интересно на хоризонта, тази статия ще бъде обновена.
