---
title: Сбогом ICQ!
date: 2024-05-22 08:30:00 +0300
categories: [Публикации, Новини]
tags: [icq,rip,xmpp,news]
media_subpath: /assets/img/posts_images/rip-icq/
pin: false
image:
  path: rip-icq.jpg
  width: 800
  height: 500
  alt: Краят на една ера.
---

Със затварянето на **ICQ** на 26 юни 2024г. не мога да не се чувствам носталгично. Помните ли стария си **ICQ** номер /**UIN**/? Аз помня моя: 89599910. А Вие? Помните ли вашия?

**ICQ** беше първият софтуер за съобщения, който наистина харесах. Все още си спомням отличителния звук за известяване на съобщения. Когато повечето потребители използваха комутируема връзка, функцията за присъствие на **ICQ** променяше играта.

Създаден от **Mirabilis** през 1996г., **ICQ** беше пионерът, който скоро бе последван от конкуренти като **Yahoo** и **Microsoft**. Лично за мен, като администратор и оператор на **XMPP** сървър, този момент подчертава стойността на отворените стандарти. **Jabber**, който еволюира в **XMPP**[^1], е роден, за да централизира всички месинджъри чрез шлюзове /**gateways**/. За разлика от патентованите системи, **XMPP** предлага децентрализирана и гъвкава рамка, която дава на потребителите повече контрол и насърчава иновациите.

Това е краят на една ера. **ICQ** просъществува 27 години. **IRC** (**Internet Relay Chat**), отворен протокол, го надживя. Така че, стискам палци **XMPP** да продължава да се развива все така успешно и през 2026г. да можем да кажем, че има по-дълга история от **ICQ**.

Бъдещето е на отворените платформи и федерацията!

[^1]: Информация относно протокола за комуникация, можете да прочетете в статията [XMPP - Комуникирай свободно!](https://blog.chatrix.one/posts/XMPP-communication/), както и в официалната документация на [Chatrix.One](https://chatrix.one) - български **XMPP** сървър.
